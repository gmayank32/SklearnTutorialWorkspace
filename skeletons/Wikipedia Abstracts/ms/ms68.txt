Blender adalah sejenis perisian bebas animasi 3D. Ia boleh digunakan seperti perisian 3D yang lain seperti Maya, SoftImage|XSI, 3DSMax dan lain-lain. Ia boleh diintegrasikan dalam mana-mana proses penghasilan animasi 3D seperti pemodelan, UV unwrapping, texturing, rigging, simulasi cecair, skinning, animasi, penyuntingan, compositing dan banyak lagi. Blender dihasilkan untuk pelbagai sistem pengendalian seperti Microsoft Windows, Linux, Mac OS X, Solaris, NetBSD, FreeBSD, Open BSD dan port tidak rasmi untuk sistem pengendalian komputer poket. Perisian ini adalah percuma dan boleh didapati di laman web www. blender. org.