The Fast and the Furious adalah filem lumba haram tahun 2001 yang dibintangi oleh Paul Walker, Michelle Rodriguez, Jordana Brewster dan Vin Diesel, serta diarahkan oleh Rob Cohen. The Fast and the Furious adalah filem arus perdana pertama yang menampilkan budaya ubah suai kereta talaan Asia di Amerika Utara. Ia merupakan filem pertama dalam siri filem The Fast and the Furious dan bukanlah buatan semula filem tahun 1955 dengan judul yang sama, sebaliknya ia sebenarnya berasaskan kepada satu rencana majalah oleh Ken Li berjudul Racer X.