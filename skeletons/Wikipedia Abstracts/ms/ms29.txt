Ahmad Shahrul Azhar Sofian merupakan bekas pemain bola sepak Malaysia dan ketua pasukan kebangsaan Malaysia. Ahmad Shahrul Azhar memulakan kerjaya bola sepaknya bersama Perak pada 1996 hinggalah 2008 manakala pada 1999 hingga 2001 dia mewakili Negeri Sembilan. Ahmad Shahrul Azhar dikenali sebagai pemain yang panas baran. Pada perlawanan Liga Super menentang MPPJ, Ahmad Shahrul telah dibuang padang setelah mengasari pemain lawan. Dia juga mengertak pegawai perlawanan setelah dibuang padang. Dia kemudian digantung 12 bulan daripada sebarang aktiviti bola sepak. Pada perlawanan akhir Piala Malaysia 2007, Ahmad Shahrul sekali lagi dibuang padang. Ahmad Shahrul Azhar mewakili Malaysia ke Sukan Asia Tenggara (SEA), Piala Tiger 2000, Pestabola Merdeka dan kelayakan Piala Asia. Dia menjaringkan hattrick ketika bertemu Kemboja dalam perlawanan peringkat kumpulan Sukan SEA 1999. Penampilan terakhirnya adalah pada perlawanan menentang Korea Selatan di Sukan Asia 2002. Ahmad Shahrul Azhar bersara sebaik musim 2008 tamat.