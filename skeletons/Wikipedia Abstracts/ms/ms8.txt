Wangsa Saffariyah adalah sebuah empayar di Sistan, di barat luat Iran dan tenggara Afghanistan. Riwayat wangsa ini ialah antara 861 hingga 1003. Ibu kota Saffariyah ialah Zaranj kini di Afghanistan. Dinasti diasaskan oleh Ya'qub bin Laith as-Saffar, seorang penempa tembaga (saffar) di timur Iran. Beliau kemudiaannya menjadi ketua perang dan menawan wilayah Sistan dan juga Khorasan sekaligus menamatkan pemerintahan Wangsa Tahiriyah. Empayar tidak berkekalan lama selepas kewafatan Ya'qub. Pengganti beliau Amr bin Laith kalah dalam peperangan dengan Samaniyah pada tahun 900. Beliau terpaksa menyerah kalah di Khorasan dan akhirnya Saffariyah menjadi negeri naungan Samaniyah.