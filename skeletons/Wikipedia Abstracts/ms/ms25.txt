Perang Homs 1 terjadi pada 10 Disember 1260, di antara angkatan tentera Ilkhanat Mongol di Parsi dengan tentera Mamluk Mesir di Syria. Kerajaan serpihan Mongol yang bertapak di Parsi itu ingin menebus kembali kekalahan mereka di dalam Perang Ain Jalut yang berlaku pada September 1260 M dengan menyerang tentera Islam Mamluk yang membuat garisan pertahanan di Homs, Syria. Sultan Baibar menghantar bantuan tambahan kepada pasukan yang bertahan. Peperangan ini dimenangi oleh tentera Islam manakala tentera Mongol tewas dan berundur ke bahagian tengah Asia.