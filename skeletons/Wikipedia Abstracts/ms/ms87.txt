Pasukan bola sepak kebangsaan China merupakan pasukan bola sepak yang mewakili negara Republik Rakyat China. Pasukan ini dikendalikan oleh Persatuan Bola Sepak China. Pasukan bola sepak China pernah melayakkan diri ke Piala Dunia 2002 tetapi tewas kesemua perlawanan dan gagal menjaringkan sebarang gol. Meskipun gagal menyerlah pada Piala Dunia, kejayaan China melayakkan diri ke Piala Dunia dianggap sebagai pencapaian yang membanggakan. Selepas Hong Kong yang dikuasai United Kingdom, dan Macau yang dikuasai Portugal dikembalikan kepada Republik Rakyat China, kedua-dua pasukan bola sepak kawasan pentadbiran khas ini diberi kebenaran untuk terus berada dalam FIFA. Kedua-dua pasukan ini dikenali sebagai Hong Kong, China dan Macau, China. Pada masa kini, bola sepak menjadi salah satu sukan yang popular di Republik Rakyat China. Seramai 300 juta orang yang menyaksikan China bermain di Piala Dunia dan 170 juta membeli set televisyen baru untuk menyaksikan China di Piala Dunia. Seramai 250 juta orang menyaksikan perlawanan akhir Piala Asia 2004. Jumlah ini merupakan jumlah terbanyak dalam sejarah sukan China.