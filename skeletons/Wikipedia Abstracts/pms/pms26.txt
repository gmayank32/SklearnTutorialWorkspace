Ël Programa Alimentar Mondial, PAM, (World Food Program, WFM, an angleis) a l'é l'agensìa dle Nassion Unìe, fondà dël gené 1963, ch'a l'ha për but ëd combate e, an prospetiva, sganfé la fam dël mond. A l'é la pì granda organisassion umanitaria për l'assistensa alimentar. Soa sede a l'é a Roma. J'atività dël PAM contra la fam as dësrolo an doi moment. J'emergense: durant le crisi, ël PAM a travaja për dé da mangé a chi a l'ha përdù tut për via ëd guère o calamità naturaj, an utilisand dle squadre ch'a antërven-o vitman. Ël dësvlup: con j'agiut al dësvlup e dij proget d'inovassion a termo longh, ël PAM a sosten chi a seufr për malnutrission crònica. An portand dl'assistensa alimentar, l'assion dël PAM a visa a salvé la vità dj'arfugià e dle popolassion ch'as treuvo an dle situassion d'emergensa, amelioré la qualità dla vità e ël livel ëd nutrission dle popolassion ch'as treuvo implicà ant le crisi, porté assistensa ant la realisassion dij ben materiaj e favorì l'autonomìa dle popolassion e dle comunità. Dl'avril 2007, Josette Sheeran a l'é dventà ël diretor esecutiv nùmer óndes dël Programa Alimentar Mondial.