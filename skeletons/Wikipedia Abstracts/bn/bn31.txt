বায়ুকল মূলত এমন একটি ঘূর্ণমান যন্ত্র, যা বাতাস থেকে শক্তির রূপান্তর ঘটায়। বাতাসের গতি কাজে লাগিয়ে যান্ত্রিক শক্তির ব্যবহারের মাধ্যমে বায়ুকল দিয়ে সরাসরি পানি তোলা যায়, কাঠ কাটা যায়, পাথর কাটা যায়। বায়ুকল এভাবে সরাসরি কোনো কাজে ব্যবহার করা হলে তাকে বায়ুকারখানা (Windmill) বলা হয়ে থাকে। আর যেসব বায়ুকল দিয়ে বিদ্যুৎ উৎপাদন করা হয়ে থাকে, সেগুলোকে বলা হয় বায়ুজেনারেটর, বায়ুকল জেনারেটর (WTG), বায়ুশক্তি রূপান্তরকারী (WEC), এরোজেনারেটর (aerogenerator) ইত্যাদি।