লর্ড চার্লস কর্নওয়ালিস একজন ব্রিটিশ সামরিক অধিনায়ক যিনি গভর্নর জেনারেল হিসাবে ব্রিটিশ ভারত শাসন ক'রে ইতিহাসে অমর হয়ে আছেন। ১৭৩৮ খ্রিস্টাব্দের ৩১ ডিসেম্বর নববর্ষের প্রাককালে কর্নওয়ালিসের জন্ম হয় লন্ডনের মেফেয়ারে একটি অভিজাত পরিবারে। আমেরিকার স্বাধীনতা আন্দোলনকালে একজন ডাকসাইটে ব্রিটিশ জেনারেল হিসেবে তার পরিচিতি ছিল সর্বত্র। ভারত এবং আয়ারল্যান্ডে দায়িত্ব পালনকালে উভয় দেশে তিনি পার্মানেন্ট সেট্লমেন্ট এবং অ্যাক্ট অব ইউনিয়ন নামে দুটি যুগান্তকারী আইন পাস করেন।