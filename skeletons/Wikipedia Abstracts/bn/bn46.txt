জন এফ. কেনেডি আন্তর্জাতিক বিমানবন্দর একটি আন্তর্জাতিক বিমানবন্দর যা মার্কিন যুক্তরাষ্ট্রের নিউ ইয়র্ক সিটির লং আইল্যান্ড বরোর কুইন্স কাউন্টিতে অবস্থিত। এটি ম্যানহাটন থেকে ১২ মাইল (১৯ কিমি) দূরে অবস্থিত। এটি যুক্তরাষ্ট্রের সবচেয়ে ব্যস্ততম বিমানবন্দর। এছাড়া এই বিমানবন্দর দিয়েই যুক্তরাষ্ট্রের সর্বাধিক মালামাল পরিবহণ করা হয়। ২০০৯ সালে জন এফ. কেনেডি বিমানবন্দর দিয়ে প্রায় ৪৫,৯১৫,০৬৯ যাত্রী যাতায়াত করেছে। এটি পৃথিবীড় ১২তম ব্যস্ত বিমানবন্দর। নব্বইটিরও অধিক এয়ারলান্স জন এফ. কেনেডি বিমানবন্দর ব্যবহার করে। এছাড়া এটি জেটব্লু এয়ারওয়েজ, অ্যামেরিকান এয়ারলাইন্স ও ডেল্টা এয়ারলাইন্স-এর প্রধান কেন্দ্র। পূর্বে ইস্টার্ন এয়ারলাইন্স, প্যান অ্যামেরিকান ওয়ার্ল্ড এয়ারওয়েজ এবং ট্রান্স ওয়ার্ল্ড এয়ারলাইন্স এই বিমানবন্দরকে প্রধান কেন্দ্র হিসেবে ব্যবহার করতো। যুক্তরাষ্ট্রের ৩৫তম প্রেসিডেন্ট জন এফ. কেনেডির নামে এই বিমানবন্দরের নামকরণ করা হয়েছে। পোর্ট অথোরিটি অফ নিউ ইয়র্ক অ্যান্ড নিউ জার্সি এই বিমানবন্দর পরিচালনা করে থাকে। এই সংস্থাটি যুক্তরাষ্ট্রের অপর দুইটি প্রধান বিমানবন্দর – নিউয়ার্ক লিবার্টি ও লাগার্ডিয়া এয়ারপোর্টও পরিচালনা করে।