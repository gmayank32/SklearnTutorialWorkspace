দ্য ফিঙ্কলার কোশ্চেন ব্রিটিশ লেখক, কথাসাহিত্যিক, কলমচী এবং ব্রডকাস্টার হাওয়ার্ড জ্যাকবসন রচিত একটি উপন্যাস যা ২০১০ খ্রিস্টাব্দে ম্যান বুকার পুরস্কার অর্জন করে। এটি একটি রম্যউপন্যাস। এটি প্রথম রম্য উপন্যাস যা এই পুরস্কার লাভ করলো। ১৯৬৯ খ্রিস্টাব্দে বুকার পুরস্কার নামে প্রবর্তিত এই সাহিত্য পুরস্কারের জন্য ইতোপূর্বে কোন রম্যউপন্যাসবিবেচনা করা হয় নি। ১২ অক্টোবর ২০১০ লন্ডনে এ পুরস্কার ঘোষণা ঘোষণা করা হয়। হাওয়ার্ড জ্যাকবসনের বিভিন্ন গ্রন্থের মূল উপজীব্য ইহুদী হওয়ার সুবিধা ও বিড়ম্বনা। এ গ্রন্থটিও ব্যতিক্রম নয়।