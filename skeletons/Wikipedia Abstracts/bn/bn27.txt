হাওয়ার্ড জ্যাকবসন একজন ব্রিটিশ লেখক, কথাসাহিত্যিক, কলমচী এবং ব্রডকাস্টার যিনি বিশেষভাবে রম্যরচনার জন্য প্রসিদ্ধ। ২০১০ খ্রিস্টাব্দে তাঁকে দ্য ফিঙ্কলার কোশ্চেন শিরোনামীয় গ্রন্থের জন্য ম্যান বুকার পুরস্কার প্রদান করা হয়। তাঁর কাহিনীগুলোর মূল প্রতিপাদ্য ইহুদী হওয়ার সুবিধা ও বিড়ম্বনা। এদিক দিয়ে ফিলিপ রথের সঙ্গে তাঁর বেশ সাযুজ্য আছে। তবে নিজেকে তিনি ইহুদি জেইন অস্টিন ভাবতে পছন্দ করেন।