সামগ্রিকভাবে, মার্কিন সাহিত্য বলতে বোঝায় মার্কিন যুক্তরাষ্ট্র ও তার আদি উপনিবেশগুলির সাহিত্যকে। এই দেশের কবিতা ও নাটক সম্পর্কে বিশদভাবে জানতে দেখুন মার্কিন যুক্তরাষ্ট্রের কবিতা ও মার্কিন যুক্তরাষ্ট্রের নাটক। অতীতে আমেরিকা ছিল বর্তমান মার্কিন যুক্তরাষ্ট্রের পূর্ব উপকূলে অবস্থিত কয়েকটি ব্রিটিশ উপনিবেশ বা কলোনি। এই কারণে মার্কিন যুক্তরাষ্ট্রের সাহিত্য বৃহত্তর ইংরেজি সাহিত্যেরই একটি অংশ। যদিও স্বতন্ত্র মার্কিন বৈশিষ্ট্য এবং এই সাহিত্যের ব্যাপ্তি একে একটি স্বতন্ত্র সাহিত্যধারার মর্যাদা প্রদান করেছে।