Si Christopher de Leon ay isang Pilipinong dramatikong aktor. Noong 18 gulang pa lamang siya, natamo ni Christopher ang ang kauna-unahan niyang Best Actor (Pinakamagaling na Aktor) sa FAMAS sa pelikulang Tinimbang ka Ngunit Kulang. Kilala din siya sa mga palayaw na Boyet, Chris at Bro. Bo. Kapatid niya ang mga artistang sina Pinky de Leon at Melissa de Leon. Sa una niyang asawa na si Nora Aunor, nagkaroon siya ng isang anak, si Ian de Leon. Napawalang-bisa ang kasal niya kay Nora at si Sandy Andolong ang kanyang naging kasalukuyang asawa.