Ang Thiruvananthapuram, kilala rin sa tawag na Trivandrum, ay ang kabisera ng estado ng Indyang Kerala at ang punong himpilan ng Distrito ng Thiruvananthapuram. Nakalagay ito sa kanlurang dalampasigan ng Indya, malapit sa dulong timog ng punong lupain. Tinaguriang "Palaging lunting lungsod ng Indya" ni Mahatma Gandhi, kinatatangian ang lungsod ng mapaalun-along lupain ng mabababang mga burol sa dalampasigan at abalang mga iskinitang pangkomersyo. Bilang isang pook na may halos 745,000 kataong naninirahan ayon sa senso ng 2001, ito ang pinakamalaki at pinakamataong lungsod sa Kerala; may populasyong mas mahigit sa isang milyon ang mas malawak na urbanong aglomerasyon.