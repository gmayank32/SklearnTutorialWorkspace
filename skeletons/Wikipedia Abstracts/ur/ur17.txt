اگر یہ مطلوبہ صفحہ نہیں تو دیکھیۓ ، قرینہ۔ قرینہ ایک ایسی مافوق الفطرت مادہ عفریت کو کہا جاتا ہے کہ جو سونے کے دوران کسی انسان سے منسلک ہو جاتی ہے یا اس سے ہم بستری کرتی ہے، بنیادی طور پر یہ مافوق الفطرت تصور قبل از اسلام کا ہے اور اسلام میں اس قسم کا کوئی وجود ثابت نہیں ہوتا۔ اس کی ایک نفسیاتی وجہ خواب بیان کی جاتی ہے جو سونے کے دوران نظر آتے ہیں۔ یہ لفظ اپنی اساس میں عربی کے لفظ قرن سے بنا ہے جس کے متعدد معنوں کے ساتھ ساتھ ایک معنی ربط یا جوڑے اور جوڑنے کے بھی ہوتے ہیں؛ اسی قرن سے اردو میں قرین یعنی پیوست ، قریب یا ملحق کا لفظ بھی بنایا جاتا ہے۔ اردو میں اس سے قریب ایک تصور چڑیل کی صورت میں پایا جاتا ہے جبکہ انگریزی میں اسے succubas سے قریب سمجھا جاسکتا ہے۔