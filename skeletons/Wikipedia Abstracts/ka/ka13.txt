ბესარაბია — არის ისტორიული რეგიონი აღმოსავლეთ ევროპაში. სამხრეთში იგი ესაზღვრება შავ ზვას, დასავლეთში — მდინარე პრუთს, ხოლო აღმოსავლეთში — მდინარე დნესტრს. ისტორიული ბესარაბიის ტერიტორია დღესდღეობით მეტწილად მოლდოვაშია, ხოლო მისი სამხრეთი ნაწილი ბუჯაკი და ჩრდილო ნაწილი ჰოტინი — უკრაინაში. საუკუნეების განმავლობაში ბესარაბია ავსტრიის, რუსეთისა და ოსმალეთის იმპერიების ზეგავლენის ქვეშ იმყოფებოდა და ამ სახელმწიფოებისთვის სტრატეგიულ ინტერესს წარმოადგენდა. რეგიონს სახელწოდება „ბესარაბია“ 1812 წელს მიეცა, როდესაც მოლდოვას სათავადო რუსეთს შეუერთდა. 1917 წლამდე ძირითადად რუმინელებით დასახლებული ბესარაბია რუსეთის იმპერიის გუბერნიად დარჩა, მეორე მსოფლიო ომამდე რუმინეთის აღმოსავლეთი პროვინცია იყო, ხოლო შემდეგ იგი საბჭოთა კავშირმა შემოიერთა.