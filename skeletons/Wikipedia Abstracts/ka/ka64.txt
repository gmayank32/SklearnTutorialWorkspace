"Stairway to Heaven" - არის ინგლისურ როკ ჯგუფ ლედ ზეპელინის სიმღერა. იგი დაწერილია გიტარისტი ჯიმი პეიჯის და ვოკალის შემსრულებლის რობერტ პლანტის მიერ. სიმღერა შესულია ჯგუფის მეოთხე სტუდიურ ალბომში. სიმღერა, რომელიც რვა წუთი გრძელდება, შედგება რამდენიმე ნაწილისგან. იგი იწყება ნელი აკუსტიკური გიტარის დაკვრით, რომელიც ხალხური მუსიკის ელემენტებს შეიცავს, საბოლოოდ იგი მძიმე, უფრო ჰარდ როკისათვის დამახასიათებელ ჟღერადობას იძენს, ინსტრუმენტული იმპროვიზაციის თანხლებით. ამ სიმღერამ VH1-ის 2000 წლის გამოკითხვაში # 3 ადგილი დაიკავა, ას სიმღერას შორის. 1970-იან წლებში ეს იყო ყველაზე მოთხოვნადი სიმღერა ამერიკულ FM რადიოსადგურებში.