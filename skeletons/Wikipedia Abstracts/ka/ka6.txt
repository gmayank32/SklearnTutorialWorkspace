Live at the Royal Albert Hall - ჯგუფ დიფ ფარფლის ცოცხალი ალბომი, ჩაწერილი 1999 წლის 25 და 26 სექტემბერს, ლონდონის ალბერტ ჰოლში, ლონდონის სიმფონიური ორკესტრის მონაწილეობით. გამოიცა 2000 წლის 8 თებერვალს, ლეიბლზე Spitfire თავდაპირველად ამ კონცერტის სულის ჩამდგმელი იყო ჯონ ლორდი, რომელსაც სურდა 1969 წლის ინოვაციური ალბომის Concerto for Group and Orchestra მასალის კვლავ შესრულება. ერთ-ერთი მოყვარულის დახმარებით, რომელიც მუსიკათმცოდნე და კომპოზიტორი იყო, მოხდა დაკარგული პარტიტურის აღდგენა. ჯონის იდეით, ჯგუფი უნდა გამოსულიყო კვლავ ალბერტ ჰოლში, მხოლოდ ამჯერად - ლონდონის სიმფონიური ორკესტრის (და არა სამეფო ფილარმონიული ორკესტრის) თანხლებით. დირიჟორად აირჩიეს პოლ მენი (წინა იყო მალკოლმ არნოლდი). კონცერტზე შესრულდა ჯგუფის წევრების კარიერის სოლო-კომპოზიციები და დიფ ფარფლის ცნობილი სიმღერები. მოწვეული სტუმრების სახით გამოჩნდნე რონი ჯეიმზ დიო, სტივ მორსის საკუთარი ბენდი და სემ ბრაუნი. 2001 წელს მსგავსი კონცერტები გაიმართა ტოკიოში და შეტანილი იქნა ბოქს-სეტში The Soundboard Series. კონცერტი ასევე გამოიცა DVD ფორმატში.