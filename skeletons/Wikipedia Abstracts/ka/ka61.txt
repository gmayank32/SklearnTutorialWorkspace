ნუესტრა-სენიორა-დე-ლორეტო (ესპ. Nuestra Señora de Loreto) – იეზუიტების მისია არგენტინაში მისიონესის პროვინციაში. დაარსდა XVII საუკუნეში ესპანელების მიერ ამერიკის კოლონიზაციის პერიოდში. იგი იმ 30 მისიიდან ერთ-ერთია, რომლებიც დაარსეს იეზუიტებმა არგენტინაში, ბრაზილიასა და პარაგვაიში. 1984 წელს, კიდევ ოთხ არგენტინაში და ბრაზილიაში მდებარე მისიასთან ერთად შეიტანეს იუნესკოს მსოფლიო მემკვიდრეობის ძეგლების სიაში.