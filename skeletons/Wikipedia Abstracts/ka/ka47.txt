სანგარი — მიწის საველე ნაგებობა, უმარტივესი შესაფარი, რომელსაც ბრძოლაში იყენებენ საცეცხლე პოზიციად და პირადი შემადგენლობისა და საბრძოლო ტექნიკის შესაფარებლად. სანგარი შეიძლება იყოს ერთეული მებრძოლისათვის, ათეულისათვის ან სატყვიამფრქვევო, საქვემეხო, სატანკო და სხვა. ერთეულ სანგარს მებრძოლი ჩვეულებრივ, თვითონ თხრის მოწინააღმდეგის ცეცხლის ქვეშ. ერთეულ სანგრებს თხრილებით აერთებენ და იღებენ სანგრებს ათეულისათვის (სიგრძე 50-60 მ). სანგრის დაცვითი უნარიანობის გასაზრდელად ფონის შესაბამისად შენიღბავენ და ცალკეულ მონაკვეთზე გადახურავენ.