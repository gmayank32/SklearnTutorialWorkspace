მი–8 მსოფლიოში ერთ–ერთი ყველაზე გავრცელებული მრავალფუნქციური საბჭოთა შვეულმფრენია. იგი შეიქმნა მეოცე საუკუნის 60–იანი წლების დასაწყისში მიხაილ მილის სახელობის მოსკოვის საავიაციო ქარხანაში. მი–8 – ის პროტოტიპის – B-8 პირველი საცდელი გაფრენა წარმატებით განხორციელდა 1961 წლის 9 ივლისს. დღესდღეობით მი–8 ფართოდ გამოიყენება მსოფლიოს მრავალ ქვეყანაში. მას იყენებენ როგორც საბრძოლო, ასევე სამოქალაქო ოპერაციების შესასრულებლად.